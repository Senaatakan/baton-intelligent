      Arduino projesi olarak görme engelliler için “Akıllı Baston” adında bir ürün geliştirdim. Bu baston kendisine 50 cm veya daha yakın bir mesafede olan nesneleri ultraviyole sensör yardımıyla algılıyor ve 50 cm, 40 cm, 30 cm, 20 cm ve 10 cm uzaklıktaki nesneler için farklı sinyaller veriyor.  Cisme yaklaşma miktarı arttıkça sinyal miktarı da artıyor. 
    Bu projeyi seçme sebebim görme engelli insanların bu konuda yaşadıkları sıkıntıyı fark etmem oldu. Etraflarını baston ile kolaçan ederlerken bu sesli sinyalin onlara çok yardımcı olacağına inanıyorum. Bu şekilde etraftaki nesnelere çarpma ihtimalini engelleyebileceğimizi düşünüyorum. 
    Proje için Arduino Uno, erkek- erkek jumper kablolar, breadboard, buzzer, HC-SR04 ultrasonik sensör ve powerbank kullandım. Ultrasonik sensör, trig pininin uyarılmasıyla ve ardından bir cisme yaklaşıldığında echo pininden ölçülen değerin 5V olmasıyla Arduinoya bir süre değeri döndürür. 
   Işık hızından yararlanarak bu süreyi uzaklık değerini hesaplamak için kullanırız. Tüm bunları sağlayacak ve uzaklık değerine göre sinyal verecek kodu yazdım ve devreyi de kodda belirttiğim pinlere göre kurdum. Böylece görme engelli insanlara günlük hayatta fayda sağlayacağını umduğum bu projeyi hazırladım.
